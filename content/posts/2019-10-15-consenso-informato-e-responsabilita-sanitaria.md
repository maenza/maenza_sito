---
title: Consenso informato e responsabilità sanitaria.
author: Massimiliano Maenza
type: post
date: 2019-10-15T06:00:35+00:00
url: /consenso-informato-e-responsabilita-sanitaria/
featured_image: /wp-content/uploads/2019/10/computer-3343887_1280.jpg
av_cpm_meta:
  - 'a:2:{s:7:"message";s:0:"";s:9:"published";b:1;}'
avopt_banners_inside_post:
  - 'false'
avopt_banners_on_page:
  - 'false'
categories:
  - responsabilità sanitaria
tags:
  - consenso informato
  - malpractice medica
  - risarcimento del danno

---
## Il consenso informato è presupposto di liceità del trattamento medico-chirurgico

La manifestazione del consenso del paziente costituisce il presupposto di liceità del trattamento medico-chirurgico. Il diritto del paziente al consenso informato trova fondamento nell&#8217;art. 32, comma 2, Cost., secondo il quale &#8220;nessuno può essere obbligato ad un determinato trattamento sanitario se non per disposizione di legge&#8221;, e nell&#8217;art. 13 Cost. che garantisce l&#8217;inviolabilità della libertà personale con riferimento anche alla libertà di salvaguardia della propria salute e della propria intergrità fisica (cfr. Corte Cost. 471/90). Anche l&#8217;art. 33 della L. 23/12/1978, n. 833 escluse la possibilità d&#8217;accertamenti e di trattamenti sanitari contro la volontà del paziente, se questo è in grado di prestare il proprio consenso e non ricorrono i presupposti dello stato di necessiatà, _ex_ art. 54 c.p.  
Il medico è tenuto ad informare adeguatamente il paziente fornendo in modo **completo** ed **esaustivo** tutte le informazioni scientificamente possibili riguardanti le terapie o l&#8217;intervento chirugico, con le relative modalità, ed in particolare alle conseguenze del trattamento ed al possibile verificarsi, in conseguenza del trattamento, di un aggravamento delle condizioni di salute del paziente, al fine di porre quest&#8217;ulitmo in condizione di consapevolmente consentire al trattamento sanitario prospettatogli (v. Cass. n. 5444/2006).  
Il consenso informato deve basarsi su informazioni dettagliate, idonee a fornire la piena conoscenza della natura, portata ed estensione dell&#8217;intervento medico chirurgico, dei suoi rischi, dei risultati conseguibili e delle possibili conseguenze negative, non essendo all&#8217;uopo idonea la sottoscrizione, da parte del paziente, di un modulo del tutto generico, né rilevando, ai fini della completezza ed effettività del consenso, la qualità del paziente, che incide, unicamente sulle modalità dell&#8217;informazione, da adattarsi al suo livello culturale mediante un linguaggio a lui comprensibilie, secondo il suo stato soggettivo ed il grado di conoscenza specifiche di cui dispone (Sez. 3, Sentenza n. 2177 del 04/02/2016, Rv. 639069 01).  
L&#8217;informazione, infatti, deve essere **personalizzata**, cioè adeguata alla situazione di salute e psicologica del paziente, al suo livello culturale e linguistico, **comprensibile**, espressa con un linguaggio semplice, chiaro anche mediante illustrazioni, video e altro materiale; **veritiera**, **obiettiva** ed **esaustiva**.

## Il danno da violazione dell&#8217;obbligo del consenso informato

La mancata prestazione del consenso, secondo un orientamento ormai consolidato della Corte di Cassazione, assume autonoma rilevanza, ai fini dell&#8217;eventuale responsabilità risarcitoria. L&#8217;acquisizione da parte del medico del consenso informato, infatti, costituisce **prestazione altra e diversa** da quella dell&#8217;intervento medico richiesto (vedi Cass. 11950/2013) e la sua violazione dà luogo ad un danno suscettibile di ulteriore e autonomo risarcimento rispetto a quello dovuto per la errata esecuzione dell&#8217;intervento (Cass. 16503/2017). La responsabilità del sanitario (e di riflesso della struttura per cui egli agisce) per violazione dell&#8217;obbligo del consenso informato discende dalla tenuta della condotta omissiva di adempimento dell&#8217;obbligo di informazione circa le prevedibili conseguenze del trattamento cui il paziente venga sottoposto e dalla successiva verificazione &#8211; in conseguenza dell&#8217;esecuzione del trattamento stesso, e quindi in forza di un nesso di causalità con essa &#8211; di un aggravamento delle condizioni di salute del paziente&#8221; (Cass. 5444 del 14.03.2006); &#8220;ai fini della configurazione di siffatta responsabilità, **non assume alcua rilevanza se il trattamento sia stato eseguito correttamente o meno**, in quanto è del tutto indifferente ai fini della configurazione della condotta omissiva dannosa e dell&#8217;ingiustizia del fatto, la quale sussiste per la semplice ragione che il paziente, a causa del deficit di informazione non è stato messo in condizione di assentire al trattamento sanitario coun una volontà consapevole delle sue implicazioni. (cfr. Cass. Civile 29.03.2019 n. 8756).  
Secondo la Cassazione _&#8220;la violazione, da parte del medico, del dovere di informare il paziente, può causare due diversi tipi di danni: un **danno alla salute**, sussistendo quando sia ragionevole ritenere che il paziente, su cui grava il relativo onere probatorio, se correttamente informato, avrebbe evitato di sottoporsi all&#8217;intervento e di subirne le conseguenze invalidanti; nonché un **danno da lesione del diritto all&#8217;autodeterminazione** in se stesso, il quale sussiste quando, a causa del deficit informativo, il paziente abbia subito un pregiudizio, patrimoniale oppure non patrimoniale (ed, in tale ultimo caso di apprezzabile gravità), diverso dalla lesione del diritto alla salute&#8221;_. (cfr. ex multis Cass. 11950/2013; Cass. civ. 2854/2015; Cass. civ. 24220/2015; Cass. 24074/2017; cass. 16503/2017). Si deve osservare che, se l&#8217;intervento si conclude con la guarigione del paziente, la questione, rilevante sotto il profilo teorico, si svuota di contenuto sotto il profilo pratico-risarcitorio in quanto, anche a voler ritenere la sussistenza dell&#8217;illecito civile, la mancanza di un pregiudizio indennizzabile comporta la non risarcibilità di un illecito non produttivo di danni (così D. Chindemi, _Responsabilità del medico e delle struttura sanitaria pubblica e privata_, Altalex Editore, Milano, 2018,p. 472). Il danno risarcibile, pertanto, sussiste tutte le volte in cui sono configurabili, a carico del paziente, conseguenze pregiudizievoli di carattere non patrimoniale di apprezzabile gravità derivanti dalla violazione del diritto fondamentale all&#8217;autodeterminazione in se stesso considerato, sempre che tale danno superi la soglia minima di tollerabilità imposta dai doveri di solidarietà sociale e che non sia futile, ossia consistente in meri disagi e fastidi (Cass. 09.02.2010 n. 2847). 

## Onere della prova

La prova del danno da violazione del consenso informato, non fa eccezione alla regola generale secondo cui quando il paziente/creditore allega l&#8217;inadempimento dell&#8217;obbligo della corretta informazione, spetta al professionista sanitario (o alla struttura sanitaria) fornire la prova di aver correttamente adempiuto. Dopo l&#8217;entrata in vigore della Legge Gelli-Bianco, però, essendo mutata la natura dell&#8217;azione nei confronti del medico (da contrattuale ad extra-contratutale), se l&#8217;azione viene proporsta contro il medico (o altro professionista sanitario) sarà il paziente a dover fornire la prova anche della mancata informazione. Tuttavia il paziente è onerato di provare che, ragionevolmente, **se correttamente informato avrebbe evitato di sottoporsi all&#8217;intervento** (cfr. Cass. civ. n. 2847/2010). La Cassazione, però, ha specificato che **tale principio opera solo nell&#8217;ipotesi di intervento correttamente eseguito** (Cass. 19 settembre 2019 n. 23328). Quindi, quando l&#8217;intervento non è riuscito e viene riconosciuta una responsabilità del sanitario sarà quest&#8217;ultimo (o la struttura sanitaria) a dover provare che sia ragionevole ritenere che il paziente si sarebbe ugualmente sottoposto al trattamento.