---
title: 'Sfratto: indennizzo e risarcimento del danno da mancato rilascio'
author: Massimiliano Maenza
type: post
date: 2019-10-27T17:55:28+00:00
url: /sfratto-indennizzo-e-risarcimento-del-danno-da-mancato-rilascio/
featured_image: /wp-content/uploads/2019/10/home-589068_1280.jpg
av_cpm_meta:
  - 'a:2:{s:7:"message";s:0:"";s:9:"published";b:1;}'
avopt_banners_inside_post:
  - 'true'
avopt_banners_on_page:
  - 'true'
categories:
  - Locazione
tags:
  - risarcimento del danno
  - sfratto

---
La Corte di Cassazione, con sentenza n. 18946 depositata il 16.07.2019 ha avuto modo di rimarcare il proprio orientamento, a dire il vero pacifico, in materia del diritto all&#8217;indennizzo ed al risarcimento del danno per mancato rilascio dell&#8217;immobile a seguito dello sfratto.  
La norma di riferimento è l&#8217;**art. 1591 c.c.** in base al quale &#8220;_il conduttore in mora a restituire la cosa locata è tenuto a dare al locatore il corrispettivo convenuto fino alla riconsegna&#8221;, salvo l&#8217;obbligo di risarcire il maggior danno_&#8220;. Secondo la pacifica interpretazione della Corte si tratta di un&#8217;obbligazione risarcitoria da inadempimento contrattuale, normativamente determinata, salvo il risarcimento del maggior danno, da dimostrare in concreto.

  
Secondo i giudici di legittimità l&#8217;art. 1591 c.c., infatti, &#8220;al locatore danneggiatto dalla ritardata restituzione, una **liquidazione automatica del danno**, incentrata sulla presunzione secondo cui esso deve essere **almento pari al canone precedentemente pagato**. Trattasi di **presunzione assoluta**, che non ammette prova contraria, se non in senso più favorevole al locatore: il conduttore in mora non può eccepire che il danno subito dal locatore è inferiore alla misura del canone, ma deve continuare a versare a quest&#8217;ultimo, quale corrispettivo di una prosecuzione &#8211; non voluta dal locatore &#8211; della relazione di godimento con la res non ancora resituita&#8221;.  
Resta ferma, ovviamente, la possibilità per il locatore di richiedere il risarcimento di un danno maggiore, fornendone la prova.

  
Nel caso di specie il Giudice del merito aveva errato nell&#8217;applicare tali principi. Ritenendo che il locatore non aveva fornito la prova del maggior danno subito, infatti, non ha riconosciuto nemmeno quel danno minimo presunto ed automatico parametrato ai canoni dovuti in costanza di rapporto.  
La Corte, quindi, ha cassato la sentenza e rinviato al Giudice di merito.